Εργασία 1: Δημιουργία Ηχητικού Κομματιού

Τον αρχικό ήχο τον επέλεξα με το κριτήριο της κορύφωσης. Το πρώτο συναίσθημα, ακούγοντας το πρωτότυπο μουσικό κομμάτι, μου δημιούργησε μια ένταση για κάτι που χάνεται , αλλά δεν έχει χαθεί ακόμη. Παρεμβαίνοντας, όμως, και τονίζοντας τα στοιχεία που πρόσθεσα, ένιωσα ότι ενέτεινα αυτή την αίσθηση προς μια κατεύθυνση απομάκρυνσης, σαν να επέφερα την τελείωση της κατάστασης. Αυτό που έτεινε να χαθεί, με την παρέμβαση μου χάθηκε. Η ενόχληση αυτή του θορύβου κάνει δυσδιάκριτη την φωνή στον ακροατή. Κάτι που εμπεριέχει ήδη λεπτομέρειες του απόκοσμου, μετατρέπεται σε κάτι δύσκολα αναγνωρίσιμο. Αν και η αντίληψη στην τέχνη είναι κάτι το υποκειμενικό, θεωρώ πως αυτό το ένα συγκεκριμένο δευτερόλεπτο μπορεί να μεταδώσει το αίσθημα μιας κορύφωσης. Ο ήχος υπάρχει μόνο μια φορά μέσα στο κομμάτι του ενός λεπτού. 
Η έννοια με την οποία ασχολήθηκα είναι η απομυθοποίηση. Χρησιμοποιώντας ένα απόσπασμα από το «Sorrow» του Hans Zimmer και προσθέτοντας θόρυβο που να θυμίζει αέρα, ήθελα να δώσω την αίσθηση του απόμακρου και της τάσης του να απομακρύνεται. Ταυτίζω το απόμακρο με το όνειρο και με την ιδιότητα αυτού να απομυθοποιείται όταν κάποιος το κατακτά.
Τεχνικά, χρησιμοποίησα πρώτα το Paul stretch για την δημιουργία της χρονικής παραμόρφωσης του ήχου. Στη συνέχεια, το εισήγαγα στο Reaper για να προσθέσω μια μικρή ηχώ στο βάθος και τον θόρυβο.
